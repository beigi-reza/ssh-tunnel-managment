# مدیریت تونل های ssh
![licence](https://img.shields.io/github/license/beigi-reza/ssh-tunnel-managment)

این برنامه برای مدیریت تونل های ssh توسعه داده شده است و بین دو سرورلینوکس یک اتصال امن با پایداری بالا ایجاد می کند . از اتصال ایجاد شده در برار اختلال های شبکه محافظت کرده و اگر به هر دلیلی ارتباط قطع شود برنامه مجددا اتصال  را بدون دخالت کاربر برقرار می کند. 

این برنامه می تواند محدودیت های شدید شبکه را دور بزند و دسترسی کاربر را به اینترنت آزاد مقدور سازد




## اصطلاحات
-  سرور ها و نقش آنها
    - سرور بالادستی (Upstream Server):
        - سروری است که به اینترنت آزاد دسترسی دارد         
    - سرور رابط و یا پل (Bridge Server):
        -  سروری است که در شبکه محدود قرار دارد و کاربران به راحتی به آن دسترسی دارند 
    - کاربران (Client): 
        - کاربرانی که فقط به سرور رابط دسترسی دارند 

## مدل اتصال
هدف ما از اجرای این سناریو این است که در نهایت یک و یا چند پورت سرور بالادستی در سرور پل در اختیار کاربر قرار گیرد که از طریق آن به اینترنت آزاد دسترسی داشته باشد.

```
Client <-> Bridge Server <-> Upstream Server <-> Internet
```

بسته به روش و دلیل اجرا یکی از روش ها را انتخاب کنید

### اتصال محلی (Local)

اگر سرور رابط در اتصال به سرور بالادستی مشکلی ندارد و دسترسی به سرور بالادستی بدون مشکل می باشد روش اتصال لوکال توصیه می شود، در این روش نرم افزار در سرور رابط قرار گرفته و اتصال از نوع لوکال انجام می شود 

>>اگر احتمال می دهید که با برقراری ارتباط امکان بلاک شدن آی پی سرور بالاذستی وجود دارد  برای اتصال از نوع ریموت استفاده کنید

## اتصال ریموت (Remote)

اگر سرور رابط در اتصال به سرور بالادستی مشکل دارد و یا آی پی سرور بالادستی فیلتر و یا بلاک شده است باید از اتصال ریموت استفاده کرد، 
در این روش نرم افزار در سرور بالادستی قرار گرفته و اتصال را با سرور رابط برقرار کرده و پورت نهایی در سرور رابط در اختیار کاربر قرار می گیرد 



